ANGELA GAME
===========

** Olivelli Programma 101
L'Olivetti Programma 101 (in acronimo P101) è stato un computer sviluppato dalla ditta italiana Olivetti negli anni tra il 1962 e il 1964 e prodotto tra il 1965 e il 1971.
Presentato per la prima volta alla grande esposizione dei prodotti per ufficio BEMA di New York nell'ottobre 1965, fu progettato dall'ingegnere Pier Giorgio Perotto (in omaggio al quale assunse il soprannome di Perottina) insieme a Giovanni De Sandre e Gastone Garziera. Il designer Mario Bellini le conferì un disegno avveniristico per l'epoca.

È considerato il primo "computer da scrivania" commerciale programmabile.
È stato normalmente definito come una calcolatrice programmabile o calcolatore da scrivania in quanto le sue istruzioni aritmetiche corrispondevano alle operazioni di calcolo.

Alla sua presentazione, alla fiera di New York del 1965, il Programma 101 eseguiva il gioco Angela che è qui riproposto.

(Qui)[http://www.piergiorgioperotto.it/] maggiori informazioni sul Programma 101, il primo computer da tavolo (made in Italy).

** Regole del gioco
Avviato il comando, il gioco chiederà di introdurre una meta, ovvero un numero compreso tra 30 e 100.
Alla richiesta, è richiesto quindi di fare delle puntate. Una puntata sarà un numero corrispondente al numero sulla faccia di un dado (quindi un numero da 1 a 6).
Non è ammesso puntare la giocata precedente della controparte nè il numero della corrispondente faccia opposta del dado (ad es. 1/6, 2/5, 3/4).
Solo la prima puntata può essere vuota (o 0) facendo così iniziare il gioco alla P101. 
La macchina calcola il totale progressivo delle puntate dell'Avversario e delle proprie.
Vince chi raggiunge per primo esattamente la meta, perde chi supera la meta.